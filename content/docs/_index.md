---
title: Життя Григорія Сковороди
layout: docs
---
Написане 1794 року на давній смак

Non  omnis  moriar,

(Horatius)1

У всьому існуючому є щось головне й всезагальне: у безчленних викопних \- земля; у рослинних \- вода; у тваринах \- вогонь; в людині \- розум і т.п.

Кожне буття становить особливе коло, або свій світ, з відмінностями, поділами, подрібненнями до незбагненності.

Кожне головне, або всезагальне, цих кіл має над собою і в собі найголовніше, всесвітнє, верховне, єдине начало: всі тим були.

Це, поширюючись, розрізняючись у здатності, силі, власти­востях, поступовості, здійснює невидимі буття різноманітно і, згущуючись у своєму сходженні, становить у людині мислення, у тваринах \- відчуття, у рослинах \- рух, у безчленних викопних \- існування.

Людина, тобто втілена мисляча здатність, у цьому началі живе, рухається, існує.

Ця найголовніша, всесвітня, невидима сила єдина \- розум, життя, рух, існування, \- виливаючись із невідчутності в явище, із вічності \- у всеохопленість часу, із одиничності виняткового \- до безмежної численності, утворюючи коло людства, наділяє йому від свого головного благородну перевагу \- вільну волю.

На цьому головному, корені, началі базується влада урядів, держава владик, сила царів, любов батьків, честь мудрих, слава добродійних, пам'ять праведних.

Численність вносить відмінність, а це передбачає нерівність і недосконалість; вільна воля передбачає вибір; цей же \- моральну здатність, що може пізнати добро, істину, доско­налість, любити її й краще шукати. Звідси походить подвиг пошуку, і подвижник істини називається мудрий, а його справа \- чеснота.

10

Парфянин і мідянин, юдей і грек, раб і вільний однаково причетні у цій перевазі всесвітнього, верховного, єдиного начала.

Подвиг, тобто правильне вживання вільної волі, робить поділ; і цей подвиг у виборі істинного, доброго, досконалого є правда, що всякому віддає своє: повне \- повним і марне \- мирним. Тому мудрий і праведний є одне й те ж.

Поставлений між вічністю й часом, світлом і пітьмою, істиною й брехнею, добром і злом, маючи переважне право вибирати істинне, добре, досконале і здійснюючи це на ділі, у всякому місці, бутті, стані, званні, ступені, є мудрий, є праведний. Таким є Муж, про котрого тут буде мова. Григорій, син Сави, Сковорода народився у Малій Росії, Київського намісництва, Лубенської округи, в селі Чорнухах, у 1722 році.2 Батьки його були з простого люду: батько \- козак, мати \- такого ж роду. Вони мали міщанський стан, посередньо достатній, та чесністю, правдивістю, гостинністю, побожністю, миролюбним сусідством виділялись у своєму колі.

Цей їх син, Григорій, на сьомому році від народження відзначався схильністю до побожності, талантом до музики, охотою до наук і твердістю духа. У церкві він добровільно ходив на клирос і співав чудово, приємно. Улюблений же і завжди майже ним повторюваний спів його був оцей Йоана Дамаскина3 вірш: "Образові золотому, що на Деїрському полі поставлений, три твої отроки не дотримали безбожного повеління" і ін.

За його бажанням батько віддав його у Київське училище, що тоді славилось науками.4 Григорій швидко перевершив своїх ровесників успіхами й похвалами. Митрополит Київський Са-муїл Миславський, людина відмінної гостроти розуму й винят­кових здібностей до наук, будучи тоді його співучнем, відставав у всьому від нього при величезному своєму старанні.

Тоді царювала імператриця Єлизавета, любителька музики і Малоросії. Хист Сковороди до музики і напрочуд приємний голос були причиною вибору його до двору у співочу капелу, куди й був він посланий при вступі на престол імператриці.5

Він недовго там перебував. Імператриця швидко здійснила подорож до Києва і з нею весь двір. Сковорода, прибувши туди, а при поверненні двора в Санкт-Петербург отримавши звільнення з чином придворного уставника, залишився в Києві та знову почав учитися.

Коло наук, що викладалися в Києві, видалося йому недо­статнім. Він захотів побачити чужі краї. Незабаром для цього трапилася нагода, і він скористався нею дуже охоче.

Від двору був відправлений в Угорщину до Токайських садів генерал-майор Вишневський, який для тамтешньої греко-руської церкви хотів мати церковників, здатних до служби й співу. Сковорода, відомий знанням музики, голосом, бажанням

11

бути в чужих краях, знанням деяких мов, був схвально представлений Вишневському і взятий ним під покровительство.6

Подорожуючи з цим генералом, мав він нагоду з його дозволу та з його допомогою поїхати із Угорщини до Відня, Офена, Пресбурга й інших навколишніх міст, де, цікавлячись зі своєї охоти, намагався знайомитись найбільше з людьми, що були тоді дуже славні вченістю й знаннями. Він розмовляв досить добре і з особливою чистотою латинською й німецькою мовами, достатньо розумів грецьку, що й допомогло йому здобути знайомство й прихильність учених, а з ними й нові знання, котрих не мав та й не міг мати у своїй батьківщині.

Повернувшись із чужих країв, сповнений вченості, відомостями, знаннями, але з порожніми кишенями, у крайній нужді всього потрібного, проживав він у своїх колишніх приятелів і знайомих. Оскільки ж і вони не були вельми заможні, то шукали нагоди, як би застосувати його знання з користю для нього й суспільства. Незабаром звільнилось місце вчителя поезії у Переяславі, куди він і відбув на запрошення тамтешнього єпископа.

Сковорода, маючи більш ґрунтовні й широкі знання в науках, ніж вони тоді були в провінційних училищах, написав роздуми про поезію і керівництво до її мистецтва так по-ново­му, що вони видалися єпископові дивними і невідповідними до минулого старовинного звичаю. Єпископ наказав змінити й викладати за тодішнім звичайним зразком навчання. Ско­ворода, впевнений у своєму знанні й точності цієї справи, не погодився змінити й відкласти написані ним правила для поезії, котрі були простіші й зрозуміліші для учнів, та й цілком нове й точне поняття давали про неї. Єпископ вимагав від нього письмової відповіді на суді через консисторію, та цього по­веління він не виконав. Сковорода відповів, що він покла­дається на суд усіх знавців у тому, що його роздуми про поезію і написані ним правила є відповідні і засновані на природі цього мистецтва. При тім у поясненні додав латинське прислів'я: Alia  res  sceptrum, alia  plectrum, тобто: одна справа пастирський жезл, а інша \- пастуша сопілка.

Єпископ, обернувши своє незнання у його непослух і зарозумілість про свою вченість у гордість і високомірність його, дав таке власноручне розпорядження при доповіді в консисторії: "Хай не живе в моєму домі той, хто творить гординю". Тому Сковорода був вигнаний із Переяславського училища не з честю.' Це було перше випробування твердості його духа.

Нестатки його утруднювались до крайнощів, та його неви­багливість підтримувала в ньому його веселість.

Він перейшов із училища жити до свого приятеля, котрий знав ціну його достоїнств, та не знав розмірів його нужди. Сковорода не смів прохати про допомогу, а приятель не здога-

12

дався запитати його про потреби. 1 так зносив він нужду скромно, мовчазно, терпляче, покірливо, не маючи тоді нічого, лише дві старі сорочки, один камлотний каптан, одні черевики, одні чорні гарусні панчохи. Нужда обробляла в ньому серце дуже корисно і насіяла в ньому таке насіння терплячості, прикрасившись плодами якого, життя його зробило його мудрим і  щасливим.

Неподалік жив знаменитий малоросійський дворянин Степан Томара, який шукав учителя для свого сина. Сковорода був йому схвально запропонований знайомими і запрошений ним у село Каврай, де йому було доручено сина для догляду й науки.8

Старий Томара від природи мав великий розум і, спілкуючись по службі з іноземцями, здобув значні знання, проте дотримувався багато в чому застарілих переконань, що властиві людям грубого виховання, котрі з презирством дивляться на все те  що не прикрашене гербами й не розписане родовідними.

Сковорода почав більше плекати серце молодого свого вихованця і, розглядаючи природні його нахили, допомагати лиш природі у вирощуванні спрямуванням легким, ніжним, невідчутним, а не дочасно обтяжувати його розум науками, \- і вихованець прив'язався до нього внутрішньою любов'ю.

Увесь рік тривало його спілкування з сином, а батько ніколи не удостоював учителя ні одним словом, хоч кожен день за столом він з вихованцем у нього бував. Відчутним і болючим було таке приниження людині, що мала у низькій простоті благороднє серце. Та Сковорода зносив це все і, незважаючи на  презирство, на зневажання його, виконував свої обов'язки добросовісно й сумлінно. Договір було укладено на рік, і він хотів дотримати свого слова.

Одного разу, розмовляючи зі своїм вихованцем і спо­стерігаючи його любов до себе, а тому й поводячись із ним відверто й просто, запитав його, як він думає про те, що говорили. Вихованець у тому випадку відповів неналежно. Сковорода заперечив йому, що він мислить про це, як свиняча голова. Слуги негайно донесли пані, що вчитель називає їхнього шляхетського сина свинячою головою. Мати розсердилась, на­скаржилась чоловікові, вимагала помсти за таку зухвалість. Старий Томара, знаючи внутрішньо ціну вчителеві, та поступаючись настирливості жінки, відмовив йому від дому й посади і, відпускаючи його, вперше з ним заговоривши, сказав йому: "Вибач, мій пане! Мені тебе шкода!"

Вже тоді доля починала готувати його серце до людських несправедливостей, котрі він мав випробувати протягом життя. Сковорода залишився без місця, без поживи, без одягу, та не без надії.

Убогий, мізерний, нужденний приїхав він до свого приятеля,

13

одного переяславського сотника, людини добродушної й гостин­ної. Тут неждано трапилася йому нагода їхати в Москву з Каліграфом, що відправлявся в Московську академію проповідником, з котрим він як його приятель і поїхав, а звідти у Троїце-Сергієву лавру, де був тоді намісником багатовчений Кирило, що згодом став єпископом Чернігівським. Цей, поба­чивши Сковороду, котрого знав уже з чуток, і знайшовши в ньому людину незвичайного обдарування й вченості, намагався вмовити його залишитися в лаврі на користь училища, та любов його до отчого краю кликала його в Малоросію. Він знову повернувся до Переяслава, залишивши по собі- в лаврі ім'я вченого і дружбу Кирила.9

Дух його віддаляв його від усяких прихильностей і, роблячи його пришельцем, переселенцем, мандрівником, виробляв у ньому серце громадянина Всесвіту, який, не маючи родини, маєтків, кутка, де голову прихилити, сторицею більше смакує задоволення природне, насолод простих, невинних, без­турботних, які черпаються чистим розумом і безтурботним духом у скарбах вічності.

Не встиг приїхати він до Переяслава, як розумний Томара доручив своїм знайомим вмовити його, щоб він знову найнявся до сина вчителем. Сковорода не погоджувався, знаючи його забобони, а ще більше його домашніх, та приятель його, упроханий Томарою, обманом привіз його сплячого в село до нього вночі.

Старий Томара вже був не той гербовий вельможа, а ласкавий дворянин, котрий хотів цінувати людей за їх внутрішню гідність. Він приязно його приголубив, просив бути другом його сина й спрямовувати його в науках. Любов і щира привітність більш за все завжди впливали на Сковороду. Він залишився у Томари з сердечним бажанням бути корисним, без договору, без умов.10

Самотність спрямовує до роздумів. Сковорода, поселившись у селі, віддавши турботу про необхідні потреби піклуванню улюбленого пана, який полюбив і його, забезпечивши собі його щирість, віддався роздумам, тобто пошукам істини.

Часто у вільні від своєї посади години віддалявся в поля, гаї, сади для роздумів. Рано-вранці зоря бувала його супутни­цею в його прогулянках, а діброви \- співрозмовники його глумлінь. Літа, душевні обдарування, природні нахили, життєві потреби поперемінно кликали його до прийняття якогось ста­новища в житті. Суєта й марнота світу уявлялась йому морем, безперервно збурюваним життєвими хвилями, яке ніколи не дає душевного спокою плавцеві до пристані. У чернецтві, що віддалилося від свого першоЛочатку, бачив він похмуре гніздо спертих пристрастей, які, не маючи виходу, смертельно й

14

15

боляче душать буття. Одруження, як не схвалюване природою, все ж не було приємним для його безжурного характеру.

Не вибравши собі жодного стану, він твердо поклав на своєму серці, що посвятить своє життя стриманості, задоволен­ню малим, цнотливості, смиренню, працелюбності, терпінню, добродушності, простоті манер, щирості, облишить усі суєтні намагання, всі турботи надбання майна, всі труднощі надмірностей. Таке самозречення дуже успішно зближувало його з любов'ю до мудрості.

Душа людська, кидаючись у становище нижчих від себе ступенів, занурюючись у тваринні пристрасті, віддаючись хти­вості, властивій скотині, приймає на себе їх властивості й якості: злобу, лють, неситість, заздрість, хитрість, гординю тощо; вивищуючись же подвигом доброї волі над тваринними потягами, тваринними інстинктами і безсловесними устремліннями, сходить на висоту чистоти умів, стихія яких є світло, розум, мир, гармонія, любов, блаженство, і від них запозичує якусь силу величі, світлості, розуміння вищого, більш просторого, далекого, яснішого. і найвищої святості у відчутті, якими внутрішньо8 наповнюючись, проявляє в уявів стан людського буття іноді схвально, іноді осуджуючи, вмовля­ючи, попереджуючи й указуючи.

Сковорода бачив такий досвід і сили природи в собі самому і так описує це в своїх записках, що залишились після нього:

"Опівночі, листопада 24 числа, 1758 року у селі Каврай здавалося уві сні, начебто я розглядаю різні зваби людського життя по різних місцях. В одному місці я був, де царські палати, убори, музики, танці; де закохані то співали, то розглядали себе у дзеркалах, то бігали із кімнати в кімнату, і η і мали маски, сідали на пишні постелі тощо. Звідти повела мене сила до простого народу, де такі ж дії, лиш особливим чином і порядком вершилися. Люди йшли вулицею з пляшками в руках, гучно, весело, хитаючись, як звичайно буває у

8 Премудрості Соломона, гл. 18, ст. 17 і 19.

Тацит, філософ, політик, учений, письменник, описуючи обставини Цінни з Арменіумом, не пропустив згадати баченого Цінною сну. Читай про це літопис Тацита (гл. 1, 45, apr. І гл. И, арг. про Германікуса).

15

чорному народі; також і любовні справи подібним чином у них відбувалися. Тут, поставивши в один ряд чоловічу, а в другий жіночу стать, розглядали, хто гарний, хто на кого подібний і тому гідний бути парою. Звідти ввійшов я в заїжджі доми, де коні, збруя, сіно, розплати, суперечки й ін. чув. Нарешті, сила ввела мене у храм якийсь великий і прекрасний: тут начебто у день сходження Святого Духа служив я літургію з дияконом і добре пам'ятаю, що Голосно проголошував оце: "Бо святий ти, Боже наш" і ін. до кінця. При цьому на обох хорах протяжно співали: "Святий Боже..." Сам же я, з дияконом перед престолом кланяючись до землі, внутрішньо відчував найсолодше задоволення, яке не можу передати. Проте і тут людськими вадами осквернено. Сріблолюбство з гаманцем волочиться і, не минаючи самого священика, силою видирає частку. Від м'ясних обідів, які подавалися майже у суміжних з храмом кімнатах, куди із вівтаря вело багато дверей, під час літургії запах доходив до самої святої трапези. Тут бачив я отаке жахливе видовище. Коли комусь не вистачало для їжі пташиного чи звіриного м'яса, то вони чоловіка, одягненого у чорну ризу, що мав голі коліна й убогі сандалії, вбитого, тримаючи при вогні, коліна й ікри смажили і м'ясо, зі стікаючим жиром відрізаючи й відгризаючи, жерли; і це робили начебто деякі служителі. Я, не стерпівши смороду й цієї жорстокості, відвернув очі й вийшов. Сон цей не менше насолодив мене, як і налякав".

Я описую життя цього чоловіка у християнському віці, країні, народі й віровизнанні. Хай прочитають книгу християнства \- Святе письмо і побачать, що наскільки людина здатна бути пророком, ангелом во плоті, богочоловіком, настільки ж і звіром, нетямущий хай не розуміє!

Сковорода почав відчувати смак у свободі від суєти й життєвих пристрастей в убогому, але безпечальному стані, в самотності, але без дисгармонії з самим собою. Лжемудруюче самолюбство, ця прикрашена дочка зовнішнього розуму, не могло звабити його серця. Величну властивість мислячого буття \- волю він заглибив з усіма її міркуваннями і бажаннями у свою нікчемність і кинув себе на волю Творця, повністю піддавшись життю й любові божій, щоб промисел його (Бога) розпоряджався ним, як своїм знаряддям, куди хоче і як хоче.

Коли людина виходить із кола зарозумілості, самовільності, самолюбства свого, вважаючи все те пустою землею, непрохідною й безводною, тоді чистий Дух Святий обіймає всі її відчуття й відновлює царські істини, тобто запалює в ній здатності внутрішнього відчуття вогнем своєї любові. Тоді високе пізнання й розуміння в міру розміщення внутрішнюю й зовнішнього виника­ють із зосередження всіх речей, наче дуже тонкий і проникаючий вогонь, з незрозумілим задоволенням поглинаючись безоднею

16

світла. У такому стані відчуття людини поглядає на дух Вседержителя з радістю й поклонінням, і таким-то чином і мпрение людське самозречення може споглядати те, що є у вічності і в часі, бо все є біля нього, все навкруги нього, все в ньому.

Григорій, наповнюючись живим відчуттям істини, зображав це пером у творах простих, але сильних. Між іншим, написав він вірші 8: "Облиш, о дух мій незабаром!.. Старий Томара, прочитавши їх і дізнавшись від нього, що то була лиш забава його, сказав йому: "Мій друже! Бог благословив тебе об­даруванням духу і слова".

Увесь час перебування його у Томари минав у навчанні сина його гуманітарним наукам та мови, а себе \- благочестя й самовдоволення.

Нарешті молодому його вихованцеві належало вступити в інше коло вправ, гідних його становища в світі й роду, Ско­вороді ж доля приготувала поклик здалека.

У Білгород прибув на єпископський престол Йоасаф Миткевич \- муж, сповнений добросердечності, чеснот і вченості. Цьому архієреєві був відомий із законодавства та із давньої дружби ігумен Гервасій Якубович, що тоді перебував у Переяславі. Йоасаф запросив Гервасія розділити з ним єпархіальну працю й дружнє життя. Гервасій приїхав до Білгорода і, побачивши ревність Йоасафа до наук, дуже схвально розповів йому про Сковороду. Єпископ викликав його до себе через Гервасія. Ско­ворода відразу прибув і з волі Йоасафа зайняв посаду вчителя поезії у Харківському училищі в 1759 році.

Відмінний спосіб його думок, вчення, життя незабаром привернув до нього увагу всього тамтешнього товариства. Одя­гався він пристойно, але просто; їжу мав, що складалася з трав, плодів і молочних приправ, споживав її ввечері, після заходу сонця; м'яса та риби не їв не через марновірство, а із своєї внутрішньої потреби; для сну виділяв свого часу не більше чотирьох годин на добу; вставав дозбрі і, коли дозволяла погода, завжди ходив пішки за місто прогулюватися на чисте повітря і в сади; завжди веселий, бадьорий, легкий, рухливий, стриманий, цнотливий, всім задоволений, добродушний, принижений перед усіма, охочий до слова, де не змушений говорити, із усього виводив мораль, шанобливий до будь-якого стану людей, відвідував хворих, утішав печальних, ділив ос­таннє з неімущими, вибирав і любив друзів за їхнє серце, мав побожність без марновірства, вченість без зазнайства, повод­ження без лестощів.

Рік минув, і він, закінчивши час строку, приїхав до Йоасафа

17

для проведення звичайного в училищах часу відпочинку. Єпископ, бажаючи втримати його довше при училищі, доручив Гервасієві, як його приятелеві, умовляти його, щоб прийняв чернечий сан, обіцяючи довести його скоро до сану високого духовенства. Гервасій став радити Сковороді, пропонуючи по­бажання архієрея, блага й користь його, очікуючу його на цьому полі честь, славу, достаток усього, повагу й, на його думку, щасливе життя.

Не такими повинні були бути запропоновані стимули для серця Сковороди. Він, вислухавши це, щиро обурився і сказав Гервасієві: "Хіба ви хочете, щоб і я помножив число фарисеїв? їжте жирно, пийте солодко, одягайтесь м'яко й будьте ченцями! А Сковорода вважає чернецтвом життя незагарбницьке, задово­лення малим, стриманість, позбавлення всього непотрібного, щоб набути найпотрібніше, нехтування всіма примхами, щоб самого себе зберегти в цілісності, загнуздання самолюбства, щоб повніше виконати заповідь любові до ближнього, пошук слави божої, а не слави людської". Гервасій переконував його милістю архієрея, дружбою своєю, користю церкви, та Сковорода, твердий духом і правилами, заперечив йому у відповідь: "Дякую за милість, за дружбу, за похвалу; я не заслуговую всього цього за мій непослух до вас у цьому випадку". Гервасій, знаючи його нестатки і думаючи, що він, потребуючи утримання й знайомства у чужій стороні, буде змушений погодитися на його пропозицію, поста­вився до нього холодно. Григорій, запримітивши це, скоро зважився. На третій же день, дочекавшись у передпокої його виходу, підійшов сказати йому якнайсмиренніше: "Прошу Ваше преосвященство благословити мене в дорогу". Гервасій, не див­лячись на нього, благословив його з досадою, а Сковорода, відійшовши з миром, відразу вирушив до нового свого приятеля в село Старицю, в околицях Білгорода.

Стариця було місце, багате лісами, ріками, долинами, що добре сприяли глибокій самотності. Сковорода, поселившись там, більш за все намагався пізнати себе і вправлявся у творах, що цього стосувалися. У своїх нестатках, закликаючи на допо­могу віру, не покладав її в самих зовнішніх обрядах, а в придушенні сваволі духу, тобто потягів, що походять від само­любства; у передачі всіх бажань своїх волі всеблагого й всемо­гутнього творця всіх задумів, намірів і справ. Він вчився лише керувати своїм відчуттям і навчати серце своє не прагнути панувати над порядком божого промислу, а піддаватися йому з усією смиренністю.

Отець Гервасій доніс єпископові про відповідь Сковороди на його пропозицію і про його відхід. Добродушний Йоасаф не розсердився, а лише пошкодував про нього. Між тим Григорій продовжував самотнє життя в Стариці.

18

Ніде людина так не пізнає себе, як у самотності, і недарма сказано стародавнім мудрецем:8 самотній повинен бути або царем, або звіром. Перебороти нудьгу, прокляте породження невдоволення, зайняти розум і серце достатніми вправами, зробити їх добрими \- це справа не інакше як мудрого, що володіє собою, самотнього царя, божого священика, який розуміє всюдисущість і всенаповненість духа господнього і по­клоняється йому духом.

Сковорода, проводячи там свої дні в бадьорості духа, весе­лості, без печалі, в добрій надії, часто говорив при тих, хто його відвідував: ω ακολίαν ω βιβίονί , "Ο свобода! О наука!"

Чутка про його незвичайне життя й настановчі бесіди привабила численних шукачів знайомства з ним. Він, відвідуючи декого у селах, надумав побувати у Харкові. Один із тих, хто з ним заприятелював, просив, щоб, будучи в Харкові, він познайо­мився з його племінником, молодим чоловіком, котрий перебував там для наук, і не оминув його добрим словом.

Сковорода приїхав до Харкова, жив у своїх знайомих уже кілька тижнів. Одного разу, прийшовши відвідати училище і побачивши там кількох йому незнайомих, запитав, чи немає тут такого-то, племінника NN. Той юнак випадково там був, і знайомі сказали Сковороді, що він саме той. Сковорода, погля­нувши на нього, уподобав його і полюбив до самої смерті. Потім той юнак зрозумів, що такий випадок був влаштований йому заздалегідь божим перстом.

Добрий пастир Йоасаф, не втрачаючи з виду Сковороди, всіляко намагався знову повернути його у Харківське училище і мати користь із його обдарувань, усю цінність яких він відчував. Знаючи, що він не любить примусу, дружньо запросив його і запропонував йому посаду вчителя, яку хоче. Щоб переконати Сковороду, було досить дати йому можливість вибору справи \- тієї чи іншої. Він, маючи на меті користь, спрямовану на молодого нового свого друга, якого в серці вже таким вважав, як пізніше сам у цьому признавався, був радий пропозиції єпископа і прийняв її дуже охоче з тим, щоб він викладав у класі нижче попереднього, синтаксичному. Крім того, взявся викладати грецьку мову.

Прибувши із Білгорода в Харків і зайнявши посаду, знай­шов він улюбленого свого юнака, який, однак, не знав і не смів думати, щоб міг бути гідним його дружби, хоч любив і диву­вався з його філософського життя й внутрішньо його шанував.11

Треба мати велику основу розуму або бути цілком його позбавленим, щоб тривалий час тримати себе у самотньому житті. Витримати себе, вжитися самому з собою, дивитися на себе спокійними очима бути задоволеним своїм серцем, не шукати себе поза собою \- це ключ істинного блаженства.

19

Григорій почав часто його навідувати і, за схильністю юнака, займати його музикою і читанням книг, що були приводом для розмов і повчання. Відкривши в юнакові серце, якого він бажав, і природні здібності, які він любив, звернув свою увагу на поліпшення його розуму й духу.

Юнак цей, виховуваний до того напівученими шкільними вчителями, частково ченцями, в руках яких тоді перебували святилища наук, котрі і вклали йому в голову дивні уявлення про речі, почувши від Сковороди протилежне до того і не спроможний погодити у своєму понятті нових правил зі старими, споглядаючи ж насправді його чесне, цнотливе, зразкове життя, сумнівався сам у собі і душевно жалкував, що такий чесний муж мав незгідні з ученими думки й правила, особливо ж стосовно моралі й духовних знань, а тому й помилявся.

Всі книжники-наставники його, та й увесь світ, словом і ділом переконували його, що щастя людське полягає в тому, щоб мати всього доволі: багато їжі, багато питва, багато одягу і у втіхах бездіяльно веселитися. Сковорода, однак, почав говорити йому: щоб бути дійсно щасливим, то все те непотрібне: що обмеження бажань, відкидання зайвого, загнуздання примхливої волі, працелюбство, виконання обов'язків, до яких промисел божий кого приставив, не за страх, а на совість \- це шляхи до щастя. Сковорода говорив це і жив так.

Велемудрі вчили його, що громадянська чеснота є ніщо перед верховною істотою, що Марк Аврелій, Тит, Сократ, Платон й інші славні в давнину великими ділами й серцем люди повинні бути нещасливі, тому що не мали історичного знання про речі, які відбувалися після них. Сковорода стверджував, що в усіх тих мужів діяв вишній дух, тому вони заслуговують не осуду, а пошани й наслідування в любові до істини. І якщо Бог є істина, то вони були вірні його слуги.

Філософи, які вчили юнака, тлумачили йому, що, наприклад, до такого стану життя більше й особливо прив'язане боже благословення, а до іншого \- менше, або ж прокляття, що знання таїнств і виконання таємничих обрядів є доско­налість і вищість людини. Сковорода вчив, що всі стани добрі, і Бог, розділяючи членів суспільства, нікого не образив; прокляття він накладає лиш на синів спротиву, які, не пізнавши себе й не послухавши поклику природи, вступають у стани за пристрастю, за обманливим виглядом, за примхою. 1 оскільки вони не випробували в собі вродженої схильності, то й відрікся від них верховний розподільник обдарувань і дав їм нетямкий розум, хай творять непотрібне і будуть прокляті, тобто нещасливі. Сковорода вчив, що досконалість людини полягає у творенні справжньої користі ближньому і що таїнства й таємничі обряди належать до слова, а царство боже є в силі або в ділі.

20

Юнак, змолоду напоєний упередженнями, слухаючи Ско­вороду, відчув у собі збуджену боротьбу думок і не знав, як її закінчити. Інші вчителі його вмовляли йому відразу до Ско­вороди, забороняли знайомство з ним, слухати його розмов, навіть бачити його. Він любив серце його, та цурався його розуму; поважав життя, та не сприймав у розум міркувань його; поважав чесноти, та цурався думок його; бачив чистоту поведінки, та не пізнавав істини розуму його; бажав би бути другом, та не учнем його.

Важко загладити перші враження.

Сковорода продовжував викладати синтаксис і грецьку мову публічно, а улюбленого свого юнака навчав окремо грецької мови та читанню стародавніх книг, із яких найбільш улюбленими для нього були такі письменники: Плутарх, Філон Юдейський, Ціцерон, Горацій, Лукіан, Климент Александрійський, Ориген, Ніл, Дионісій Ареопагіт, Максим Сповідник, а із нових відповідні до цих: голова ж усім \- Біблія. Сила, зміст і кінець їх навчальної вправи було серце, тобто основа блаженного життя.

Намагаючись перевиховати його і бажаючи більше й більше дати йому вражень істини, писав він йому листи майже щоденно, щоб, побудивши його до відповіді хоч коротко на них, привчити його думати, розмірковувати, висловлюватися справедливо, точ­но, пристойно.

Забобони, збуджувані відмінністю думок, не дозволяли юна­кові викоренити сумніви. Дивна пригода знищила їх повністю, і це так описано у щоденних записках цієї молодої людини:

1763 року, коли я був зайнятий роздумами про правила, які мені навіював Сковорода, і в своєму розумі вважав їх невідповідними до способу думання інших, я сердечно бажав, щоб хтось просвітив мене в істині. Будучи в такому стані й очистивши по можливості своє серце, бачив я такий сон.а

Здавалося, що на небі від одного краю до іншого, по всьому його просторі, були написані золотими великими літерами слова. Все небо було голубого кольору, і ті золоті слова здавалися не стільки зовні блискучими, а більше зі середини сяяли прозоро світлом і не разом написані по лицю небесного простору, а складами, по складах і виражали таке й саме таким чином: па-м'ять \- свя-тих \- му-че-ник \- А-на-ні-я \- А-за-рі-я \- Ми-са-ї-ла. Із цих золотих слів сипалися вогненні іскри, подібно як у кузні з вугілля, що сильно роздмухується міхами, і стрімко падали на Григорія С. Сковороду. Він стояв на землі, піднявши вверх праву руку і ліву ногу прямо, у вигляді проповідуючого

а) Дивися книгу Філона Юдейського про сни, що бувають від духа, у його творах про Святе Письмо Старого Завіту і До корінфян, друге послання св. апостола Павла (гл. 12, ст. 1), і Йова (гл. 33, ст. 15, 16 та ін.)

21

Йоана Хрестителя, якого деякі художники на картинах зображають у такому розміщенні тіла та яким Сковорода тут же мені уявився. Я стояв біля нього, і деякі іскри, із падаючих на нього, відскакуючи, падали на мене й породжували в мені якусь полегкість, розкованість, свободу, бадьорість, охоту, ве­селість, ясність, зігрівання й невимовну насолоду духа. Я прокинувся, сповнений найсолодшого відчуття.

Зранку, вставши раненько, переказав я це дивне видіння шановному й доброчесному старому троїцькому священикові Борису12, у якого я квартирував. Старий, подумавши, сказав мені розчулено: "Ах! Юначе! Слухайте ви цього мужа: він посланий вам від Бога бути ангелом-керівником і наставни­ком".3 Відтоді цей юнак всією душею віддався дружбі Григорія, і з цього часу я впродовж цього писання буду називати його другом за перевагою.

Представлені у пишному вигляді написані на небесах імена трьох отроків були ті самі, історія яких зображена у тому улюбленому Сковородою вірші Дамаскина, який він співав при всякій нагоді у своїй молодості якось механічно, як про це згадано тут на початку. Ні Сковорода про цей улюблений вірш, ні друг його про бачене ніколи один одному не розказували і не знали. Після тридцяти одного року, за два місяці до своєї смерті, Сковорода, будучи в селі у цього друга і переказуючи йому все своє життя, згадав про той вірш Дамаскина, який він майже завжди мав на устах своїх і, сам не знаючи чому, любив його більше, ніж інші співи. Друг, почувши це тоді й пригадавши бачене ним уві сні тридцять один рік тому, мовчки дивувався з чудової гармонії, яка у різні роки, в різних місцях вкладала одному в уста те, що іншому потім в уяву, щоб побудити серця їх до виконання й прояву розуму й сили тієї історії в дійсності, у їхньому житті. Втім, друг його ніколи йому про це бачене не говорив і пізніше.

Якщо за духовним розумінням історії золотий образ, покла­дений на Деїровому полі, є цей світ, поле Деїрове \- час, вогненна піч \- наша плоть, розпалювана бажаннями, похотя­ми, лжепристрастями, полум'ям, що спалює дух наш; якщо троє отроків, що не послужили створінням і не гидували поклонитися золотому ідолові, є три головні людські здатності: розум, воля і діяння, що не підкоряються духові цього світу, який лежить у злі, і не пошкоджені вогнем перелюбної плоті, а, прохолоджуючись звисока Святим Духом, словами пісні зображають Діву-Богоматір, цнотливе серце, непорочність люд-

а) Де душа наша не знаходить жодної підстави для істинності, там вона повинна вдаватися до думок, що заспокоюють і возвишають буття її, бо ці думки ведуть нас ясним небом по хвилях цього життя.

22

ської душі, то вогонь, що падає сильними струменями на Григорія Сковороду із золочених імен, написаних на небесах, трьох отроків ізраїльських, є таємничим свідченням спочиваю­чого на ньому Духа Божого.

Друг його почав давати місце у розумі та в серці своєму його думкам і правилам і непомітно побачив себе на шляху світлому, чистого розуму й незбентеженого духа.

Сковорода, прагнучи збудити мислячу силу свого друга вчитися не лише в книгах, а більше в собі самому, звідки народжуються всі книги, часто в розмовах з ним розділяв и юдину надвоє: на внутрішню й зовнішню, називаючи одну нічною, а другу \- тимчасовою; ту \- небесною, цю \- земною; ту \- духовною, цю \- душевною; ту \- творячою, цю \- створеною. За цим поділом в одній і тій же людині бачив він два  розуми, дві волі, два закони, два життя. Першу за божественним родом називав він царем, господом, началом; другу ж за земним буттям її \- рабом, знаряддям, підніжжям, істотою. І як першій за її перевагою належало керувати, управляти, панувати, другій же належало коритися, служити, слідувати волі тієї, то для належного дотримання цього порядку святої природи привчав він себе у всіх життєвих справах дотримуватися таємничого голосу внутрішнього, невидимого й невиразного помаху духа, який є голосом божої волі й таємно відчуваючи який і слідуючи за його рухом люди стають благи­ми і не підкоряючись цьому побудителю й не пам'ятаючи його, проклинаються. Він, випробувавши насправді святість цього таємного керівництва, будив увагу свого друга й інших до цієї святині внутрішньої сили божої і часто запрошував прислуховуватися до виявів цього пророцтва нетлінного духа, голос якого чути в серцях непорочних, як друга, у розбещених, и судді, у непокірних, як месника. Він називав його тим первісним законом людей, про який говорить Святе Письмо: "Нетлінний дух твій є в усіх; ним же помалу викриваєш тих, ню помиляються, і в них же грішать, згадуючи, навчаєш, щоб, відвернувшись від злоби, повірили в тебе, Господа!" Він і стверджував, що це був той самий генійа, наслідуючи якого у всьому наче свого наставника, добродушний Сократ досяг і ступеня мудрого, тобто щасливого.

Він говорив із сильним переконанням істини: "Подивись на і юдину і пізнай її! На кого схожа істинна людина, що панує в

Стародавні під назвою генія розуміли те, що ми розуміємо під іменем ангела\-хоронителя. Сократ називав цього генія демоном, бо демон по-грецьки означає розуміючий, тобто розумна внутрішня сила людини, а не означає злого Духа. Деякі під генієм розуміють витончене відчуття добра й зла, інші \- Сильне моральне чуття. Дивись про Сократового генія окремий твір Плутарха.

23

плоті? Подібна на добрий і повний пшеничний колос. Розсуди ж: не стебло з листками с колос, не солома його, не полова, не зовнішня шкірка, що одягає зерно, і не тіло зерна, а колос є сама сила, яка створює стебло, солому, тіло зерна й ін., у тій силі все оте невидимо перебуває. Вона виявляє все те весною, коли вся зовнішність на зерні зігнила, щоб утворення плоду не було приписане мертвій землі, тобто гниючій зовнішності, а щоб вся слава була віддана невидимому Богу, який усюди діє своєю таємною правицею, щоб лиш він був у всьому голова, а вся інша зовнішність п'ята. Від колоска поступи до людини. У колосі ти бачив солому, полову, шкірку, та не там Бог. Де ж? У невидимій рослинній силі Бог виростив нам колос неви­димою силою. Глянь же на тілесність людини: не там сила божа! Вона у її невидимості заховалася. Підніми ж від земної плоті думки твої і зрозумій в собі людину, народжену від Бога, а не сотворену в останній час життя! Рослинна сила зерна є голова всього тіла, таємна дійсність невидимого Бога: пізнай у собі силу розумну, слово боже, слово вічне, правицю божу, закон, владу, царство, невидимість, образ Отця Небесного! Розкрий серце твоє для прийняття віри і для обіймів того чоловіка, котрий своєму Отцю Небесному є замість сили його і замість правиці його навіки віків. Це насіння твоє, зерно твоє просторіше від небес і земних кіл, це видиме небо і ця земля в ньому ховаються, і чи не зможе зберегти тебе це насіння? Ах! Будь упевнений, що найнечутливіша волосина твоєї голови, втративши свою зовнішність, у ньому (насінні) без усякої шкоди заховається, збережеться, стане благою! О насіння благословенне, людино істинна, божа! Вся видимість є її підніжжя. Сама вона в собі носить царство, онебеснюючи всякого ним просвіщеного і наповнюючи своїм всенапов-ненням, сівши на місці правиці (праворуч) Отця Небесного навіки".

Керуючись цим небагатьом відомим правилом, він займав посади, планував свої заняття й забави, раптово змінював місцеперебування, заводив знайомства, вступав у дружбу, приймав у свою приязнь і не раніше наважувався робити щось залежне лиш від вибору його волі, ніж порадившись із внутрішнім духом, який він іноді називав Мінервою. Бо як Мінерва, за легендою, народжена з мозку Юпітера, так дух наш походить від Бога.

Оскільки Бог дає дар духу не одною міркою, а різною, за відмінністю галузей всецілого, то людей, що вступають у життєве становище не за вродженою здатністю, Сковорода називав людьми без Мінерви. Так часто, зустрівши несміливого воєначальника, грабіжника, суддю, гордого богослова та ін., з досадою говорив: "Ось люди без Мінерви!" Глянувши на зображення царюючої у його вік Катерини II, що знаходилось у друга його у вітальні, сказав він зворушено: "Ось голова з Мінервою!"13

24

Він вважав, що щастя людиини полягає в тому, щоб, пізнавши власну у собі здатність, згідно зз нею знайти застосування в житті. Так, численні богослови були б, можливо, кращими довіреними у справах, численні вчені \- кур'єрами, численні судді \- орачами, воєначальники \- пасстухами, ченці \- продавцями і ін.

Звідси, виводив він, буває,, що один і той же життєвий стан одного прикрашає, а іншого проклинає; одного воєнний сан прославляє, а іншого соромить; одного царський вінець прикрашає благословенням, славою, безсмеертям, а іншого скидає у суцільну пітьму з прокляттям імені його;; одного богослов'я робить світочем світу, володарем сердець, славшим без слави, почесним без поче­стей, а іншого \- дурисвітадм, лицеміром, високомудруючим брехуном; одного навчання виваищило до небес, а іншого звело у пекло; одному суддівство дал сю ім'я благодатного, а іншому \- розбійника; одному посада начальника на похвалу і честь, а іншому \- на хулу й ганьбу; одіного чернецтво освітило, а іншого очорнило й згубило навіки...

Таке правдиве, але для бгагатьох колюче вияснення неза­баром накликало на нього ху.лу. Брехня й порок озброїли на нього свої знаряддя в багатьом особах. Та рука господня була з ним, і він перемагав нею всіі наклепи дурних і злих людей.

Багато займаючись своїм другом, підносячи його розум вище звичайних знань, намдагався він викоренити в ньому упередження, набуті від невігліасів і бабських байок. Зауважив­ши, що страх смерті й ляк міертвих нестерпно володіли його уявою, пропонував він йому важливі читання, які руйнували цю жахливу думку; часто говоррив про початок і розпад кожного творіння на свої основи, каж;учи, що воно подібне до вінка: початок і кінець знаходяться в одній точці. Із зерна колос у зерно повертається, із насінн:я в насіння яблуня ховається,8 земля на шлях землі йде і дух: до духа. "Яка, \- так міркував він, \- є первісна основа створінь?" Ніщо. Вічна воля, бажаючи зобразити свої досконалості як явища видимості, з нічого витворила все те, що існує рюзумово й тілесно. Ці бажання вічної волі одягнулись у поняття, поняття \- у види, види \- у речовинні образи.6 Визначено поле чи коло кожній істоті на зразок вічного проявити сили свої, тобто вияв невидимого у тимчасовій видимості, і знову вступити в своє начало, тобто у

а Вірш, наповнений превисокого поняття. \- "святий Боже, святий кріпкий,святий безсмертний" \- стверджує цю істину.Перший пункт \- святий Боже \- знаменує начало, що випереджує все створене; другий \- святий кріпкий \- знаменує начало, що сотворило всю плоть і вселилося в ній; третій \- святий безсмертний \- знаменує начало, що перебуває, коли зникла плоть; дивись про це у творі його "Потоп зміїний", гл. 4.

б Читай про це книгу :"De l'origine, usages et abus de la raison et de la foi", v.I.-p. 328.

25

своє ніщо. Край перший і край останній є одне, і це одне є Бог. Усі створіння, вся природа є вмістилище, риза, знаряддя; все це струхлявіє, зів'ється, зміниться; лиш Дух Божий, що напов­нює Всесвіт, існує вічно. Богочоловік наш, говорив він, є наш вінок: не вмираємо, лише змінюємось зі смерті в життя, із тління у нетління. Вмирають і вмерли вже, бо Бог їх \- їх черево, і слава їх \- у їх соромі. Прийде час і нині є, коли мертві почують голос Сина Божого, а почувши, оживуть. Якщо ж і нині є час, то навіщо на ранок, на тисячу років, на кілька віків і кругообігів планет відкладаємо життя, смерть, воскресіння, суд, голос Сина Божого. Носячи вже в собі невгас­ний вогонь сповнених муки бажань і почувань і невсипущого черв'яка докорів совісті, чи можемо сказати, що ми ще не засуджені, що голос Сина Божого ще в нас не чутний, що сурма божа ще не привела до нас суддю страшного, праведного, який судить і чує він серце наше?

Не вдовольняючись бесідою про це, запрошував він свого друга літньої пори прогулюватися пізно ввечері за місто і непомітно доводив його до міського цвинтару. Тут, походжаючи опівночі між могилами та помітними на піщаному місці розвіяними вітром гробами, говорив про безтямну людську лякливість, яка збуджується в їхній уяві від померлих тіл. Іноді співав там щось пристойне для добродушності; іноді ж, віддаляючись у недалекий гай, грав на флейті, залишивши молодого друга самого серед гробів, начебто для того, щоб здалека йому було приємніше слухати музику. Цей, непомітно звільняючись від пустих вражень, навіяних страхів, у сердечному спокої внутрішньо висилав подяку божому промислові за послання йому мудрого друга й наставника.

У 1764 році друг його з цікавості мав намір поїхати до Києва. Сковорода вирішив його супроводити, і вони відбули туди в серпні місяці.

Приїхавши туди, оглядаючи тамтешні пам'ятки, Сковорода був для нього тлумачем історії місця, поведінки й стародавніх звичаїв і побудителем до наслідування духовного благочестя померлих святих, які там спочивають, але не життя живого чернецтва.

Багато хто з його колишніх учнів, із знайомих, із родичів, будучи тоді ченцями у Печерській лаврі, напались на нього, невідступно повторюючи:

\- Годі блукати по світу! Час пристати до гавані, нам відомі твої таланти, свята лавра прийме тебе, як мати своє дитя, ти будеш стовпом церкви й окрасою обителі.

\- Ах, преподобні! \- заперечив він палко. \- Я стовпо­творіння помножувати собою не хочу, досить і вас, стовпів неотесаних, у храмі божому.

26

За цим привітанням старці вмовкли, а Сковорода, дивля­чися на них, продовжував: "Ризо, ризо! Як небагатьох ти опреподобила! Як багатьох зробила нечестивими, зчарувала. Світ ловить людей різними сітями, прикриваючи їх багатства­ми, почестями, славою, друзями, знайомствами, протекціями, вигодами, втіхами і святинею, та найбільш нещасна остання. Блаженний, хто святість серця, тобто щастя своє, не закрив ризою, а волею господньою!"

Монахи-старці мінялися в лиці, слухаючи це: та дзвін покликав їх на молитву. Один із них просив Сковороду з другом його назавтра прогулятися за обитель. Погодившись, пішли всі троє й сіли на горі над Дніпром. Отець Калістрат (так він звався), обнявши тут Сковороду, сказав: "О мудрий муже! Я й сам так думаю, як ти вчора говорив перед нашою братією, та ніколи не смів наслідувати свої думки. Я відчуваю, що я не народжений для цього чорного одягу, і введений у нього лиш виглядом благочестя, і мучу своє життя. Чи можу я?.." Ско­ворода відповів: "Від людини неможливо, від Бога ж усе можливе".

Через кілька днів друг його повинен був повертатися. Сковорода ж, упроханий своїм родичем, соборним печерським друкарем Юстином14, залишився у Києві.

Не проминуло й двох місяців, як він приїхав із Києва знову в Харків. Україні він віддавав перевагу перед Малоросією за її повітря й води. Ріки майже всі цвітуть у Малоросії, від чого й повітря гниле. Він звичайно називав Малоросію матір'ю, тому що там народився, а Україну — тіткою за життя його у ній і з любові до неї.

У Харкові був губернатором Євдоким Олексійович Щербинін, — людина, що не мала освіти, однак обдарована природним здоровим розумом, любитель наук, талантів, музи­ки, в якій і сам був досить вправний і знавець. Наслухавшися про Сковороду, запросив він його до себе і, поговоривши з ним, сказав йому:

— Чесний чоловіче! Чому ти не візьмеш для себе якогось відомого стану?

— Милостивиипане! — відповів Сковорода. — Світ нагадує театр: щоб зобразити в театрі гру з успіхом і похвалою, то беруть ролі за здібностями. Дійова особа в театрі не за знатністю ролі, а за вдалу гру взагалі хвалиться. Я довго міркував про це і після довгого випробування себе побачив, що не можу представити у театрі світу вдало жодної особи, крім низької, простої, безпечної, усамітненої: я цю роль вибрав, узяв і задоволений.

Губернатор, глянувши на нього з задоволенням, полюбив його і сказав присутнім:

27

— Ось розумна людина! Він просто щасливий; менше було б на світі дурості й незадоволення, якщо б люди так думали.

— Але, друже мій! — продовжував Щербинін, виводячи його окремо із кола. — Можливо, ти маєш здібності до інших станів, корисних у співжитті, та звичка, думка, передсуд...

— Якщо б я сьогодні відчув, — перервав мову Сковорода, — що можу без остраху рубати турків, то з цього ж дня прив'язав би я гусарську шаблю і, одягнувши ківер, пішов би служити у військо. Праця при вродженій схильності є задоволенням. Пес стереже стадо день і ніч із вродженої любові і розтерзує вовка з природженої схильності, не зважаючи на те, що й сам піддається небезпеці бути розтерзаним хижаками. Ні кінь, ні свиня не зроблять цього, тому що не мають до цього природи. Схильність, бажання, задоволення, природа, сила божа, Бог є одне й те ж. Є схильності, є природи злі, і вони є прояви гніву божого. Людина є знаряддя, яке легко й вільно підкорює себе волі божій, дії або любові божій, тобто життю, або гніву божому, тобто суду, добра чи зла, світла чи пітьми. Це відчутно зображено у кругообігу дня і ночі, літа й зими, життя і смерті, вічності й часу. Бог є Бог життя, або любові, і Бог суду, або гніву.3 Всі створіння є грубі службові органи цих властивостей верховного єства: лише людина є найблагородніше його знаряддя, що має перевагу свободи й повну волю вибору, а тому й ціну і звіт за вживання цього права містить у собі. Звідси, природно, походить поняття про правосуддя, милосердя й благість у творці. А якщо у творці, то і в створіннях, найбільше ж наближених до нього даром розуму. Звідси влада, уряди, держави, сім'ї, товариства, становища, звідси батьки, царі, начальники, воїни, судді, пани, раби; та лише Бог у всіх і всі в ньому.

Щербинін з насолодою вислухав його і переконував його частіше до нього навідуватися.

Сковорода, дотримуючись пристойності тієї особи, яку він вибрав представляти в театрі життя, завжди віддалявся від знатних осіб, великих товариств і чиновних знайомств: любив бути у малому колі невимушеного спілкування з людьми відвертими; віддавав перевагу чистосердечній привітності перед будь-якими облесними прийомами, у зібраннях займав завжди останнє місце, нижче за всіх, і неохоче вступав у бесіду з незнайомими, крім простолюдців.

Улюбленим, але не головним його заняттям була музика, якою він займався для забави й проведення вільного часу. Він

а) Світ цей і людина є виявом чудес, які дух Бога невидимого творить матеріально. Цей дух чудес свідчить у своєму явищі про внутрішній стан буття

28

створив духовні концерти, поклав на музику деякі псалми, а також вірші, співані під час літургії, музика яких наповнена гармонією простою, але важливою, проникаючою, захоплюю­чою, зворушливою. Він мав особливу схильність і смак до ахроматичного роду музики15. Крім церковної, він склав багато пісень у віршах і сам грав на скрипці, флейтравері, бандурі й гуслях приємно й зі смаком.

У 1766 році за велінням щасливо царюючої Катерини II до харківських училищ з подання Щербиніна додані деякі науки під назвою додаткових класів. Між іншими було призначено викладати благородному Юнацтву правила доброчесності. Начальство визнало дуже придатним для цього Сковороду й запросило його. Він якнайохочіше прийняв цю пропозицію й не захотів брати призначеної за цей клас плати, вважаючи, що задоволення, яке він має, будучи в цьому випадку корисним за своєю схильністю, замінює йому будь-яку нагороду. З цього приводу написав він свого часу твір, відомий під такою назвою: "Вхідні двері до християнської доброчесності для молодого шляхетства Харківської губернії"16.

Твір цей містив у собі прості істини, короткі корінні пізнання посад, що належать до співжиття. Всі освічені люди вбачали в ньому чисті поняття, справедливі думки, ґрунтовні роздуми, відчутні стимули, благородні правила, які рухають серце до належного йому високого кінця.

Та оскільки все те грунтувалося на пізнанні Бога й його гідному шануванні, то єпископ Білгородський, який був тоді єпархіальним, вважаючи такі роздуми в устах світської людини крадіжкою влади і своїх переваг, розсердився на нього з гонінням: вимагав книжку на розгляд; знайшов деякі для нього неясності й сумніви в словах і спосіб навчання, що не відповідає звичним правилам, тому й доручив своїм запитати Сковороду, чому він викладав настанови християнської моралі відмінним від звичного способом. Сковорода відповів: "Дворянство відрізняється одягом від народної черні й монахів. То чому ж йому не мати й відмінних понять про те, що треба йому знати в житті? Чи так, — продовжував він у відповідь, — розуміє й шанує царя пастух і землероб, як міністр його, воєначальник, правитель міста? Подібно й дворянству, чи личить йому мати про верховну істоту такі ж думки, які є у монастирських статутах чи у шкільних уроках?" Після такої відповіді все замовкло.

Сковорода, побуджений духом, відійшов у глибоку са­мотність. Біля Харкова є місце, що називається Гужвинське; воно належало поміщикам Земборським, яких він любив за їх добродушність. Вкрите похмурим лісом, серед якого була пасіка з одною хаткою. Тут поселився Григорій, заховавшись від поговору житейського і злослів'я духовенства.

29

Віддавшись на свободі роздумам і оточивши спокій духа безмовністю, безпристрасністю й безсуєтністю, написав він тут перший свій твір у вигляді книги, названий ним "Нарцис, або про те: пізнай себе". Попередні його, досі написані твори, були лиш уривкові, у віршах і прозі.

Продовжуючи там же своє життя пустельника, написав він інший твір, під назвою: "Книга Асхань, про пізнання самого себе", який присвятив своєму другові.

Лжемудра зарозумілість, не в змозі шкодити йому злослів'ям, вибрала інше знаряддя \- наклеп. Вона скрізь розголошувала, що Сковорода ганить вживання м'яса й вина, і сам їх цурається. Оскільки ж відомо, що таке вчення є маніхейська єресь, осуджена святими соборами, то законослови й дали йому прикладне ім'я маніхейського учня. Крім того, доводили, що він називає шкідливими самі собою золото, српо, коштовні речі, одяг тощо. Оскільки ж Бог нічого шкідливого не сотворив, а всі ті речі ним створені, то й зробили висновок, що він богохульник.

Притім, оскільки Сковорода віддаляється від людей, цурається товариства й уникає становища в суспільстві, ховається у ліси, то й виводили природним шляхом, що він не має любові до ближнього, а тому й назвали його мізантропом, тобто людиноне­нависником.

Сковорода, дізнавшись про це і не бажаючи, щоб добрі й простодушні серця спокусилися цими про нього розголошуваними наклепами, прибув до міста й, знайшовши в одному зібранні придатну нагоду до пояснення своїх правил, казав така:

\- Був час і тепер буває, що для внутрішньої моєї економії утримуюсь я від м'яса й вина. Та чи тому лікар засуджує, наприклад, часник, коли велить стриматися від його вживання тому, у кого шкідливий жар вступив у очі? Все благосотворене щедрим творцем, та не всім завжди буває корисне. Правда, що я радив деяким, щоб вони обережно користувались вином і м'ясом, а іноді й зовсім від нього відводив їх, дивлячись на їх гарячу молодість. Та коли батько неповнолітньому синові вириває із рук ножа і не дає йому рушничного пороху, сам, проте, ними користуючись, то чи не ясно видно, що син ще не може правильно володіти тими речами і повертати їх на користь, заради якої вони винайдені? Ось чому прийняли мене за маніхейського учня. Не хибне те, що будь-який вид поживи й питва корисний і добрий; та належить брати до уваги час, місце, міру, особу. Чи не біда була б, якщо б немовляті, яке ссе груди, дати міцної горілки? 1 чи не смішно працюючому в поті чола весь день на холоді дроворубові подати склянку молока для підкріплення його сил? Як же несправедливо вва-

30

жають мене за маніхея, так і незаслужено за людиноненавис­ника й хулителя дарів божих.

Якщо Бог призначив мені бути низькою особою в театрі цього світу, то вже мені потрібно і в одязі, і в строях, і у вчинках, і в поводженні з чиновними, сановними, знамени­тими й шанованими людьми дотримуватися бла­гопристойності, поваги й завжди пам'ятати про мою ницість перед ними. Це сам я намагаюся зберегти і іншим радив робити так само, через що й потрапив я у наклеп. Ті, що наговорюють на мене, коли б приписували мені звичайні слабості чи вади, то для мене було б ще терпимо; та ці злоязикі, зображаючи мене таким, що псує мораль, роблять мене ще й душогубом, тобто єретиком, і під цим видом відговорюють, забороняють, відраджують вступати зі мною в знайомство, у розмову, в спілкування. Я радив молодим людям прислухатися до своєї природи, щоб вони на видовищі життя змогли зберегти благопристойність, гідну майстерних діючих осіб; а якщо хто взяв роль, йому не цілком споріднену, то хай намагається її як можна вдаліше зіграти і жити без спокус, щоб хоч трохи зменшилися скарги між людьми і нарікання перед Богом на своє становище1

Слухачі тут поглядали одне на одного, і ніхто й слова не сказав йому на це. Сковорода, уклонившись всім, відійшов тоді ж у самотність.

В Ізюмському окрузі Харківської губернії жили дворяни Сошальські, з яких менший брат просив тут же Сковороду пожити в нього, пропонуючи йому спокійне перебування у його селі, де він міг знайти все на свій смак і бажання, як і самого господаря, що шукав його любові. Сковорода поїхав із ним у його село Гусинку, полюбив місце й господарів і поселився неподалік від села, на їхній пасіці. Тиша, безтурботність, свобода розбудили в ньому всі відчуття тих дорогоцінних насолод, які з досвіду відомі лиш мудрим і цнотливим. "Багато хто каже (як писав він до свого друга): що робить у житті Сковорода? Чим забавляється? Я ж у Господі зрадію, звеселюся про Бога, спаса мого! Радість є цвіт людського життя, — продовжував він, — вона є головна точка всіх подвигів; всі справи кожного життя сюди прямують. Є деякі, що живуть наче без головної точки, без мети, пливуть без гавані. Та про розбещених я не кажу: всякому мила своя радість. Я ж поглумлюся, позабавлюся у заповідях вічного. Все виходить на нудьгу й омерзіння, крім цієї забави, і шляхи її — шляхи вічні"18.

Між тим коло життя його друга доходило до тієї точки, на якій визначається розпуття8 Геркулесове19. Він вирішив їхати

31

в столицю для служби: у 1769 році відбув туди і прибув у листопаді20.

Світ постав перед ним у всій величі своїх пишнот. Потоп думок покрив його розум, і безодня бажань відкрилась перед його серцем. Та, привчившись від свого наставника — Сковороди співвідноситись в усіх своїх намірах з помахом внутрішнього духа, його силою прокинувся від чарівного здивування і, три роки проживши у столиці, завжди прислухаючись до його волі, зберіг душевний спокій. Блаженний, якби неухильно всі роки слідував за цим великої поради ангелом!

У 1770 році Сковорода, погодившись, поїхав із Сошальсь-ким до Києва. Його родич, Юстин, був начальником Ки-таївського скиту, що біля Києва. Сковорода поселився у нього в монастирі і три місяці провів тут зі задоволенням. Та раптом завважив у собі незрозумілий внутрішній порух духу8, що спонукав їхати з Києва: слухаючи його за своїм звичаєм, просить він Юстина, щоб відпустив його до Харкова. Цей вмовляє його залишитися. Григорій неухильно наполягає, щоб його відправити. Юстин закликає його всією святинею не покидати його. Цей, побачивши небажання Юстина відпустити його, пішов у Київ до своїх приятелів попросити, щоб відправили його в Україну. Ті стримують його, він відмовляється, що йому дух настирливо велить відбути з Києва. Між тим пішов він на Поділ, нижнє місто у Києві. Прийшовши на гору, звідки сходять на Поділ, раптом, зупинившись, відчув він такий сильний запах трупів, що не міг стерпіти, і відразу повернувся додому6. Дух переконливіше погнав його із міста, і він з незадоволенням отця Юстина, але з благоволінням духа вибрався у дорогу другого ж дня.

Приїхавши через два тижні у місто Охтирку, зупинився він у монастирі свого приятеля — архимандрита Бенедикта. Чудова місцина й приязнь цього добродушного монаха заспокоїли його. Тут раптом отримали звістку, що у Києві прокинулась чумна моровиця, про яку під час його перебування не було й чути, і що місто вже зачинене21.

Серце його досі поважало Бога як раб: від того часу полюбило його, як друг. І про це він розповів своєму другові

" Душа мужа іноді може сповіщати більше, ніж сім високих доглядачів, що сидять на сторожі (Книга премудрості. Сирах, гл. 37, ст. 18).

" Ксенофонт і Платон описують різні випадки, де Сократів дух, так званий геній, провіщав такі речі, яких не можна витлумачити зі звичайних відомих природних сил душі. Коли його засудили на смерть і друзі його радили, щоб він написав виправдальну промову, — "Я кілька разів приступав писати таку, — сказав Сократ, — та геній завжди мені в цьому перешкоджав. Можливо, Богові завгодно, щоб я помер нині легкою смертю, поки не прийшов у старість, вже багату на хвороби й немічну".

32

так: "Коли мої думки й почуття душі моєї були розпалені благоговінням й вдячністю до Бога, я, вставши рано, пішов у сад прогулятися. Перше відчуття, яке я охопив своїм серцем, була якась розв'язаність, свобода, бадьорість, надія на сповнення. Увівши в цей стан духа всю волю і всі мої бажання, відчував я всередині себе надзвичайний рух, який наповнював мене незрозумілою силою. Раптом якийсь солодкий вплив охопив мою душу, від чого все нутро моє зайнялося вогнем, і здавалося, що в моїх жилах відбувався полум'яний кругообіг. Я почав не ходити, а бігати, начебто несений якимсь охопленням, не відчуваючи в собі ні рук, ні ніг, а начебто я весь складався з вогненної суміші, яка витала в просторі кругобуття. Весь світ щез переді мною; лише почуття любові, благонадійності, спокою, вічності оживляло моє існування. Сльози полилися струмками з очей моїх, і розлили якусь розчулену гармонію у всьому моєму тілі. Я проник у себе, відчув наче синове запевнення любові і відтоді присвятив себе на синівський послух Духу Божому".

Після двадцяти чотирьох літ переповідав він це своєму другові, з особливим відчуттям, даючи знати, наскільки близько від нас Бог, як думає про нас, оберігає нас, наче квочка своїх курчат, зібравши під свої крила, якщо ми лише не віддаляємось від нього у похмурі бажання нашої розтлінної волі.

Трохи поживши у отця Бенедикта, відбув він знову в Гусинку до Сошальських, де й почав писати твори.

У 1772 році, в лютому місяці, друг його поїхав у чужі краї, і, побувавши у Франції в різних містах, прибув у 1773 році в Швейцарію, у місто Лозанну.

Між багатьма розумними й ученими людьми, яких він зустрів у Лозанні, був там якийсь Даниїл Мейнгард, людина відмінного природного розуму, що мала дар слова, рідкісну вченість, глибокі знання, філософське мислення. Він настільки був подібний рисами обличчя, поведінкою, спосо­бом мислення, даром слова на Сковороду, що можна було вважати його найближчим його родичем. Друг Сковороди познайомився з ним, і вони один одного так полюбили, що Мейнгард, маючи в себе біля Лозанни прекрасний заміський дім, сад і величезну бібліотеку, просив його володіти всім цим, як йому заманеться, і цей користувався завжди, як і багатьма даними від нього.

Повернувшись із чужих країв і побачившись зі Сковородою в 1775 році, розповів йому друг його про ту дивну зустріч, під час якої він знайшов у Лозанні подібного на нього чоловіка рисами обличчя, нахилами, способом мислення і дружбою до нього. Сковорода полюбив його заочно і відтоді почав підписувати на листах і творах своїх ім'я своє так: Григорій вар (євр. син) Сава Сковорода, Даниїл Мейнгард22.

33

І добра, й погана слава поширилась про нього по всій Україні, Малоросії й далі. Численні хулили його, деякі хвалили, всі хотіли його бачити, можливо, лиш за дивацтво й незвичний спосіб його життя, небагато ж знали його таким, яким він дійсно внутрішню був.

З різних обставин жив він у багатьох: іноді йому до смаку було місце, іноді ж люди за його Мінервою приваблювали його проживати деякий час; постійного ж житла не мав він ніде, вважаючи себе пришельцем на землі у повному розумінні цього слова.

Полюбивши Тевяшова23, воронезького поміщика, жив у нього в селі і написав у нього твір "Ікона Алківіадська", який і приписав йому на пам'ять вдячності своєї до цього дому. Потім перебував у Бурлуках у Захаржевського, заради приємного природного розміщення жив у Щербиніна в Бабаях, у Іванівні в Ковалевського, у свого друга в Хотетові, у монастирях Старо-Харківському, Харківському училищному, Ох-тирському, Сумському, Святогорському, Сіннянському й ін. якийсь час. Іноді жив у когось із цих чи інших, взагалі не люблячи їх вад, а лише для того, щоб, спілкуючись із ними, розмовляючи, розмірковуючи, непомітно повернути їх до пізнання себе, до любові істини, до відвернення від зла й прикладом життя змусити любити чесноту. Втім, у всіх місцях, де він жив, вибирав завжди самотній куток, жив просто, сам, без слуг.

Харків він любив і часто його відвідував. Новий тамтешній начальник, почувши про нього, побажав його бачити24. Сковорода прийшов до нього на його запрошення. Губернатор, побачивши його вперше і глянувши на нього пильно, спитав його:

\- Пане Сковорода! Про що вчить Біблія?

\- Про людське серце, \- відповів він. \- Поварські ваші книги вчать, як задовольнити шлунок; собачі \- як звірів душити; модні \- як чепуритися; Біблія вчить, як облагородити людське серце.

Хтось із учених запитав його тут же, що таке філософія.

\- Головна мета людського життя, \- відповів Сковорода. \- Голова людських справ є дух людини, думки, серце. Кожен має мету в житті, та не кожен має головну мету, тобто не кожен займається головою життя. Один займається черевом життя, тобто спрямовує всі свої справи, щоб дати життя череву; інший \- очам, інший \- волоссю, інший \- ногам і іншим членам тіла; інший же \- одягові й іншим бездушним речам; філософія, або любов мудрості, спрямовує все коло справ своїх на той кінець, щоб дати життя нашому духові, благородство серцю, світлість думкам як голові всього. Коли дух у людині веселий, думки спокійні, серце мирне, то все світле, щасливе, блаженне. Оце є філософія.

34

З Харкова знову відбув він у Гусинку, улюблену свою самотність.

Любов до мудрості, поселившись у серці Сковороди, давала йому блаженний стан, можливий для народженого на землі. Вільний від пут будь-якого примусу, суєтності, пошуків, піклувань, знаходив він всі свої бажання виконаними3 у їх мізерності. Займаючись скороченням природних потреб, а не їх розширенням, смакував він насолоди, незрівнянні ні з якими щасливцями. Коли сонце, запаливши незліченні свічки на смарагдово-тканій плащаниці, пропонувало щедрою рукою його відчуттям трапезу, тоді він, приймаючи чашу забав, не розчинених жодними життєвими печалями, жодними пристрасними зітханнями, жодними суєтними розсіяностями, і смакуючи задоволення високим розумом, в повному спокої добродушності любив казати: "Подяка блаженному Богу, що потрібне зробив нетрудним, а трудне — непотрібним!"

Коли втома в роздумах змушувала його змінити свої вправи, тоді він приходив до старого пасічника, що мешкав неподалік на пасіці, брав із собою до компанії свого улюбленого пса, і утрьох, склавши товариство, ділили між собою вечерю.

Ніч була для нього місцем заспокоєння від розумового напруження, що непомітно виснажує тілесні сили, а легкий і тихий сон для його уяви був видовищем видовищ, які представляла гармонія природи.

Північний час мав він звичку завжди присвячувати молитві, яка в тиші глибокого мовчання почуттів і природи супроводилась богомисленням6. Тоді він, зібравши всі почуття й помисли в один круг всередині себе і оглянувши оком суду темне житло своєї земної людини, так кликав їх до божого начала: "Встаньте, ліниві й завжди донизу схилені розуму мого помисли! Підніміться й вознесіться на гору вічності!" Тут раптом починалася боротьба, і серце його ставало полем бою: самолюбство, озброївшись зі світським розумом — світодержцем віку, власними людської тліні слабостями й усіма створіннями, дуже настирливо нападало на його волю, щоб полонити її, сісти на престолі її свободи й бути подібним до Вишнього. Богомислення, навпаки, запрошувало його до вічного, єдиного, істинного блага його, всюдисущого, всена-повнюючого, і змушувало його взяти всю божу зброю, щоб міг стати проти підступів лжемудрості. Яка боротьба! Скільки подвигів! Зашуміли й знітилися: належало бути бадьорими, стояти, кріпитися. Небо й пекло борються в серці мудрого, і чи

Найдостойніше принесення молитви Богові й пошук істини чистим

**35**

може він бути бездіяльний, без справ, без подвигу, без користі людству? Так за північ він години проводив у стані боротьби проти сил темного світу.

Променистий ранок огортав його світлом перемоги, і в торжестві духа виходив він у поле розділити3 своє славослів'я з усією природою.

Це був спосіб його життя! "Не орю ж, не сію, не купую, не воюю, \- так писав він своєму другові зі скиту, \- відкидаю ж усяку життєву печаль. Що ж роблю? Те, що, завжди благо­словляючи Господа, оспівуємо воскресіння його. Вчуся, мій друже, вдячності: це моє діло! Вчуся бути задоволеним усім тим, що в житті мені дано промислом божим. Невдячна воля є ключем пекельних мук; вдячне ж серце є рай насолоди. Ах, друже мій! Навчайся вдячності, сидячи в домі, йдучи шляхом, засинаючи й прокидаючись; приймай і повертай все на благо, задоволений сущим; за все, що з тобою трапляється, не віддавай Богові безумства; завжди радіючи, за все дякуючи, молися".

Можна було життя Сковороди назвати життям. Не таким був тоді стан друга його.

Перебування у великому світі, віддаливши його поступово від нього самого, завівши у привабливі зовнішності, приспавши в ньому довір'я до внутрішнього голосу духа, остудивши жар істинної любові до мудрості, запалило в ньому світський розум і розбудило почуття, властиві цьому колу буття.

Світ обсипав його своїми дарами, приспавши його, дав йому жінку, друзів, приятелів, благодійників, відданих знайомих, свояків, життєві зв'язки й вигоди. Та ці дари були напоєні соком їх кореня й властивостями їх начала. Він побачив у щасті зворотний бік, у друзях \- зраду, у надіях \- обман, в утіхах \- порожнечу, в союзах \- лиш видимість, у ближніх \- прохолоду, у своїх \- лицемірство.

Такими були наслідки світського кола, у яке він потрапив, покинувши самого себе.

Пригнічений, змучений, виснажений хвилюваннями світу, звернувся він до себе самого, зібрав розсіяні по світу думки у мале коло бажань і, помістивши їх у свою природну добродушність, прибув він зі столиці в село, сподіваючись там знайти берег і гавань для своїх життєвих буревіїв.

Світ і там все спаплюжив. У глибокій самотності залишився він сам, без сім'ї, без друзів, без знайомих, у печалі, у хворобі, у турботах, без всякого співчуття, поради, допомоги, турботи. Тоді він, звівши свої очі на видовище світу, на своє становище, на свої помилки, жертвою яких він став, і побачивши, що не на камені

36

був заснований храм його життєвого щастя, з сердечним по­чуттям жалю, підбадьорившись своєю добродушністю, заспівав оту сповнену істини пісню:

"О Єрихоне проклятий, як ти мене обдурив!" і ін.

Промисел божий зглянувся над ним у руїнах буття його, зрушив дух мудрого, серце друга, і Сковорода, сімдесятитри-літній, після дев'ятнадцяти років небачення, змучений хворобами старості, незважаючи на далеку дорогу, на надзвичайно не­сприятливу погоду і на постійну відразу до цього краю, приїхав у село до свого друга, в село Хотетово, за двадцять п'ять верст від Орла, розділити з ним його нікчемність26.

Бадьорість духа, веселий характер, мудра бесіда, серце, вільне від усякого рабства світу, суєти, пристрастей, торжество благодушності, утверджене на сімдесятилітніх стовпах життя й увінчане на схилі віку спокоєм вічності, розбудили у його друга приспані сили розуму, окрилили його відчуття, піднесли ба­жання, настроїли волю на волю Вседержителя.

Сковорода привіз йому свої твори, багато з яких присвятив йому; читав їх сам із ним щоденно і між читанням займав його розмірковуваннями, правилами, поняттями, яких можна чекати від людини, що протягом усього життя шукала істини не мудруванням, а ділом, і полюбила чесноту заради її власної краси.

Мова заходила тут про рйноманітні секти. Будь-яка секта, казав він, пахне власністю, а де власномудрість, там немає головної мети або головної мудрості. Я не знаю мартиністів, продовжував він, ані розуму, ні вчення їх; якщо вони відокремлюються в правилах і обрядах, щоб здаватися мудрими,а то я не хочу їх знати; якщо ж вони мудрують у простоті серця, щоб бути корисними громадянами суспільства, то я їх поважаю; та заради цього їм не треба відокремлюватися. Любов до ближнього не має ніякої секти: на ній весь закон і вади висять. Закон природи як самодостатній для людського блага є всезагальний і відбитий на серці кожного, даний всякій істоті, навіть останній піщинці. Подяка всеблаженному Богу, що трудне зробив непотрібним, а потрібне нетрудним!

Пошуки філософського каменя або перетворення всіх речей у золото і створення сплаву з нього, щоб продовжити людське життя до кількох тисяч років, є залишок єгипетського плотолюб­ства, яке, не в змозі продовжити життя тілесне, при всіх своїх мудруваннях знайшло спосіб продовжувати існування людських трупів, відомих у нас під назвою мумій. Ця секта, говорив він, міряючи життя аршином років, а не справ, не відповідає тому правилу мудрого, про яке пишеться: "Мало поживши, сповнив довгі літа". Крім того, вона спокусливо облещує людську суєту,

Читай про це його твір "Потоп зміїний", главу третю, в кінці.

37

догоджання похоті, гордості, заздрість, любов до нагромадження; дає в думках перевагу тлінності, а в серці привід до сад-дукійства27.

Друг його підводив бесіду до історії Святого Письма8. "Багато, \- сказав Сковорода, \- не розуміючи мене або не бажаючи розуміти, роблять наклеп, начебто я відкидаю історію Старого й Нового Завіту, тому що визнаю й сповідую в ній духовний розум, відчуваю Богом писаний закон і добачаю сутнє через буквальний смисл. Я доповнюю цим історію, а не руйную, бо, як тіло без духа мертве, так і Святе Письмо без віри; віра ж є звістка невидимих. Коли я хвалю доблесть воїна, безстрашність, мужність, хоробрість його, то цим не знищую його одягу ані його зброї. Однострій, оснащення, зброя воїна є історія, а розум і слава цієї' історії \- це дух воїна, діло його. Коли я дивлюся на прекрасний храм, вихваляю симетрію, пропорцію, пишноту, то, відносячи це до мистецтва творця, до краси цілого, чи відкидаю, виключаю цеглу, вапно, залізо, пісок, воду, каменярів, скульпторів і ін., начебто нічого цього не було? Я дивуюся розумові храму, але тим не відкидаю його зовнішності.

Читаючи Святе Письмо з наміром навчитися в ньому пошани Бога, страху перед Богом, любові ближнього, покори начальству, послуху всім, хто має владу, вдосконалення серця в усіх його відношеннях, коли я знайду, наприклад, історію, що Аарон-першосвященик золотого тільця юдейського, зробленого ними у його відсутність і предмета їх поклоніння, кинув у вогонь і розплавив, то я не зупиняюсь тут на хімічній роботі, завжди пам'ятаючи, що Біблія не є наука хімії, а книга священна, яка вчить святості поведінки людину, здатну прислухатися до її повчань. Я навчаюся з цієї історії, що людське серце не може бути без вправи і що коли від нього віддаляється священна думка, поняття істини, дух розуму, то воно відразу впадає у підлі заняття, не гідні його високого роду, й шанує, величає, обожнює мерзенне, нікчемне, суєтне. Цей розум історії наставляє мене набагато більше і сприяє моєму внутрішньому вдосконаленню, ніж коли б я, дізнавшись, як раптово все перетворювати в золото та зі всього його робити, зайнявся хотінням або вправами розбагатіти або хімічити.

Я вірю й знаю, що все те, що існує у великому світі, існує і в малому, і що можливе в малому світі, те можливе й у великому, згідно з їх відповідністю й через єдність веснапов нюючого духа. Та для цього не намагаюсь я дізнатись, як і коли Мойсей розділив море посохом, у великому цьому світі, в історії, а повчаюся, як би мені у моєму малому світі, у серці, розділити суміш схильностей, природи непорочної й розтлінної, й провести волю мою, не потопляючи, по життєвому шляху, а

Читай про це його твір "Жінка Лотова", примітка 4-та.

38

щоб здобути собі у свій час свободу мислити, тобто веселість духа, або так зване щастя в житті.

Чи не туди закликають нас слова, що часто звучать у наших храмах: "Премудрість простоти?" Бо що ж є просте, як не дух? Що складне, що суміш, складне, зіткане, якщо не плоть, історія, обряд, зовнішність? Цими високими словами побуд-жуємось до вивищення наших думок, вище видимого обряду служіння, вище буквального смислу, вище історичного вшану­вання Бога. Поширюючи розуміння цих слів по всьому колу Всесвіту, по всьому лиці твого буття, ти побачиш невидиме, силу божу, дух господній, воскресіння. Бо що ж таке воскресіння, як не простота, очищена від тлінного складника, від численності, від подільностей.

Та ці історичні християни, обрядні мудреці, буквальні бого­слови, люди, що не мають духа, хулять те, чого не розуміють".

Іноді розмова його з другом стосувалася смерті. Страх смерті, говорив він, нападає на людину найбільше в старості її. Треба завчасно приготувати себе озброєнням проти цього ворога, не роздумами, — вони не дійсні, — а мирним настроениям своєї волі на волю творця. Такий душевний мир приготовляється заздалегідь, тихо у тайні серця росте й підсилюється відчуттям зробленого добра за здатностями й відношеннями нашого буття до кола, нами зайнятого. Це відчуття є вінок життя й двері безсмертя. Втім, минає образ цього світу і, наче сон того, хто прокинувся, зникає.

Чи мав ти колись, продовжував він, приємні або страшні сновидіння? Чи відчуття тих мрійливих задоволень або страху не тривало лише до твого пробудження? Зі сном все закінчилося. Пробудження знищило всі радості й жахи сну. Так кожна людина після смерті. Тимчасове життя є сона мислячої нашої сили. На продовження цього сну радості й печалі, надії й страхи торкаються у мріях нашого відчуття. Прийде час, сон закінчиться, мисляча сила прокинеться, і всі тимчасові радості, насолоди, печалі й страхи цієї тимчасовості зникнуть. В інше коло буття вступить дух наш, і все тимчасове, як сон того, хто прокинувся, знищиться. Жінка тоді народжує, немовля вступає в новий порядок речей, нове поле буття, новий зв'язок істот замість того, в якому воно перебувало під час свого знаходження в череві матері. 1 яка ж тут різниця?6 Черево

8 Тому святий Павло будить, говорячи: "Встань, сплячий, і воскресни із мертвих, і прокинувшись, бачили славу його".

Якщо б немовля могло мислити в утробі своєї матері, то чи би можна його запевнити, що воно, відділившись від свого кореня, на вільному повітрі буде насолоджуватись приємним світлом сонця? Чи не могло б воно тоді думати навпаки, і з теперішніх його обставин вивести неможливість такого стану? Настільки й здається неможливим життя після смерті тим, хто замкнений у житті цього часу.

39

матері — і великий світ цей! Після вступу немовляти із того у цей (світ), все минуле, тіснота, морок, нечистоти, відпадають від його буття й знищуються.

Знаю, що розум багатьох шукає рівноваги у нагородах і покараннях, покладаючи на свою вагу міру й кількість справ людських і суд божий. Друже мій! Величезне покарання за зло є робити зло, як найбільша нагорода за добро є робити добро. Любов чесноти подібна на світло вогню. Запали вогонь — одразу світло осяє твої очі: полюби, відчуй охоту до чесноти — відразу серце твоє освітиться веселістю. Сповни, зроби справою чесноти любов, то корінь серця твого напоїш жиром блаженства. І яких благословенних плодів можеш чекати від цього! Любов до вад подібна на вогонь, що погас: погаси вогонь, одразу пітьма вкриє очі твої; не знаєш, куди йдеш, немає для тебе різниці в речах; світ не існує для тебе кращою й більшою частиною; ця кара вже досягла тебе з самою дією. Хай не спокушають тебе удавані насолоди розбещених! Заглянь усередину їх;а тут вогонь мук не згасає і черв'як гризоти не засинає. Якщо Бог всюди, то чи може беззаконник бути без нього? Ні! Ах, ні! Бог є в ньому, суддя його, месник, терня його, вогонь і жупел, дух буремний, частина чаші їх. Дух і вічність є те саме. Тому розумій життя вічне і муку вічну.

Іноді говорили про мінливості світу. Вони є те, чим повинні бути, сказав він, тут: тут весна, літо, осінь, зима є властивості, невіддільні від кола світу, подібно як ранок і вечір від денного кола.

Все вміщене у часі повинно бути коловоротне, звичайне, перемінно; не розумний, не щасливий той, хто шукає, хто вимагає постійності й вічності в ньому! Коли ж у ньому немає постійності, то й любов до нього повинна мати кінець; звідси печалі, зітхання, сльози відчаю. Не кажи мені про високі чутливі душі! Сльози їх є виливи природи, а не пристрасті5 і є якась втіха плакати у свій час. ω

Вічність, ах, вічність єдина, є відсутність печа'М, постійність, надія. Покладемо серця наші в силу її і вділи:.о собі від її скарбів у цій тяжкій тимчасовості тілесного буття". Вічність і час є один складник, та не єдине: одне — світло,

Докори сумління — це чорні духи муки й змії, що кусають, блискавки, які пронизують ясні істини, є пекло. Ця істина доручена на збереження останній миті людини (Юнг. Ніч, IV).

б 7Я

Est quaedam flere voluplas.

в

Ці дві половини становлять одне: голод і ситість — їжу; зима й літо — плоди; пітьма й світло — день; смерть і життя — будь-яке створіння ("Потоп зміїний", гл. 5).

40

іруге — пітьма; одне — добро, друге — зло; одне — голова, іруге — хвіст.

Навколишні, почувши про прибуття Сковороди до свого іруга, багато хотіли його бачити, і для цього деякі приїхали Гуди, в село Хотетово.

її начальства орловського правління молодий чоловік, підійшовши до нього, привітно сказав:

— Г. С! Прошу мене полюбити.

— Чи можу полюбити вас, — відповів Сковорода, — я ще ні.таю.

Інший із таких же, бажаючи завести з ним знайомство, и.порив йому:

— Я давно знаю вас із ваших творів; прошу приділити мені и ваше особисте знайомство.

Сковорода запитав його:

— Як звуть вас?

— Я називаюся так, іменем і прізвищем NN, — відповів

гой.

Сковорода, зупинившись і подумавши, сказав йому:

— Ім'я ваше не скоро лягає на моєму серці.

Простота життя, висота знань, великий і довголітній подвиг І юнороди у любові до мудрості на ділі роздирали ризу ли­цемірства високомудруючих і відкривали їхню порожнечу. Во­ни, прикриваючи свою заздрість і наготу серця листям співчуття, говорили іншим: "Жаль, що Сковорода ходить біля Істини й не знаходить її!" У той час, коли цей вже був мпнчуваний знаменами істини, вони, обвішані знаменнями покус, гордо й безсоромно являлись у масці істини.

Старість, осіння пора, безперервна мокра погода помножили ікшіад у здоров'ї його, посилили кашель і ослаблення. Він, тюживши у друга свого біля трьох тижнів, просив відпустити його π улюблену ним Україну, де він перед тим жив і бажав померти, ι ці' й збулося. Друг умовляв залишитися в нього, провести зиму й к свій з часом закінчити у нього в домі. Та він сказав, що дух його велить йому їхати, і друг відправив його, не гаючись.

Виряджаючи його з усім необхідним, давши йому повну свободу до вподоби вибирати, як він хоче, куди, з ким, у чому йому їхати, дав йому на дорогу на випадок необхідності потрібний запас, говорячи:

— Візьміть оце; можливо, в дорозі посилиться хвороба й змусить десь зупинитися, то треба буде заплатити...

— Ах, друже мій! — сказав він. — Невже я ще не набув довір'я до Бога, що промисел його добре піклується про нас і дає все потрібне своєчасно?

Друг його замовк зі своїм дарунком.

1794 року, серпня 26 числа, відбув він у дорогу зі села

41

Хотетова в Украшу. При розлуці, обнімаючи друга, сказав: "Можливо, більше я вже тебе не побачу. Прости! Пам'ятай завжди у всіх випадках твоїх в житті те, що ми часто говорили: світло і тьма, голова і хвіст, добро і зло, вічність і час. Дух мій визнав тебе найздібнішим прийняти істину і любити її".

Приїхавши в Курськ, пристав він до тамтешнього архимандрита Амвросія, благочестивого мужа. Проживши тут трохи через безперервні дощі й діждавшись погоди, відбув він далі, та не туди, куди мав намір. Наприкінці шляху відчув він побудження їхати у те ж місце, звідки поїхав до друга, хоч був цілком не готовий. Слобода Іванівка поміщика Ковалевського було те місце, де певний час жив він раніше і куди прибув закінчити свій шлях.

Хвороби старістю, погодою, втомою з дороги наблизили його до його кінця. Проживши тут більше місяця, завжди ще майже на ногах, часто він добродушно говорив: "Дух бадьорий, та тіло немічне". Поміщик, побачивши його крайню неміч, запропонував йому деякі обряди для підготовки до смерті. Він, як Павло-апостола,вважаючи обряди обрізання непотрібними для істинно віруючих, відповів, подібно як і Павло юдеям, що дотримувались обрядів. Та, уявивши собі совість слабих, неміч віруючих і любов християнську, виконав все згідно статуту обрядного29 і помер 29 числа жовтня (місяця) зранку, вдосвіта, 1794 року. Перед смертю заповів поховати його на підвищеному місці біля гаю і току, і такий, зроблений ним собі напис, написати:

Світ ловив мене, та не спіймав6.

Є багато його творів, кращі з яких, написані власною рукою, привіз він своєму другові і про всі додав власноручний список до листа своєму другові такого змісту:

До римлян, гл. З, ст. 28.

Високомудрі не перестали переслідувати його злослів'ям навіть у могилі, проповідуючи в зібраннях і скрізь, начебто Сковорода залишив по собі цей напис із гордості й зарозумілості. Багато нахабства треба мати, щоб насмілитись у цьому переконувати! Щоб більше наговорити на нього й вивищити себе, вони намагаються пихато ствердити й вишукують способи запевнити, що Сковорода був схильний до вад. Щоб перед очима людей замінити доброчесне життя удавано високими своїми знаннями таїнств і правил, то вони розголосили, буцім Сковорода при своїй смерті побачив свої помилки, що полягали у наслідуванні їх толку, визнав їх, просив пробачення через одного з членів братства й каявся. Та як відома святість життя Сковороди й чесні правила його, що мали на меті любов істини й чесноти, а кінцем красоту й досконалість духа, були, так би мовити, спицею в око цим лицемірам, то й не дивина, що вони пускають всякого роду отруйні стріли у пам'ять його; проте тим самим у почуттях простих і правдолюбних сердець душа його набуває ще більшої краси страдаючої невинності і, крізь морок смерті й наклепи злобних душ, сіяючи внутрішнім спокоєм, зображається в умах богонароджених досягаючим мудрої досконалості мужем.

42

Число творінь моїх

1\. Нарцис, пізнай себе.

2\. Симфонія: сказав: \- збережу шляхи мої.

3\. Симфонія: якщо не дізнаєшся.

4\. Неграмотний Марко.

5\. Алфавіт світу: про природу.

6\. Розмова "Кільце".

7\. Стародавній світ.

8\. Жінка Логова.

9\. Боротьба архангела Михаїла з Сатаною.

10\. Ікона Алківіадська.

11\. Бесіда І. Сіон.

12\. Бесіда II. Сіон.

13\. Бесіда III. Двоє.

14\. Діалог: Душа і Нетлінний Дух.

15\. Вдячний Єродій.

15а. Убогий Жайворонок.

16\. Про християнську доброчесність, або катехизис.

17\. Асхань, про пізнання себе.

Переклади:

1\. Про старість (Ціцерона).

2\. Про боже правосуддя.

3\. Про смерть.

4\. Про охорону від боргів. Плутархові твори.

5\. Про душевний спокій.

6\. Про жадобу багатств.

7\. Про самотність... (Сидронія)30

Крім творів і цих перекладів, є багато листів його слов'ян­ською, латинською, грецькою мовою, дуже повчальних, писа­них до друга та інших; багато віршів й інших творів, зібрання яких частково зберігається у його друга.

Як писав він для своєї сторони, то й вживав іноді ма­лоросійські говірки й правопис, вживаний у малоросійській вимові: він завжди любив природну мову свою і рідко змушував себе спілкуватися іноземною мовою; грецькій надавав перевагу перед усіма іншими.

Друг його написав це на пам'ять його Чеснот, на подяку серцю його, на честь вітчизни, во славу Бога.

1795 року, лютого 9, в селі Хотетові.

43

Надгробний напис: Григорію Савичу Сковороді, що спочив у Бозі

1794 року, жовтня 29-го дня.

Ревнитель істини, духовний богочтець. t  словом, й розумом, і житієм мудрець; Любитель простоти і від суст свободи. Не підлий, прямо друг, вдоволений завжди, Досяг на верх наук, пізнавши дух природи, Достойний приклад для сердець, Сковорода.